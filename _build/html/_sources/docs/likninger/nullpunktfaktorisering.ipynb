{
 "cells": [
  {
   "attachments": {},
   "cell_type": "markdown",
   "metadata": {},
   "source": [
    "# Nullpunktfaktorisering\n",
    "\n",
    "Vi har sett hvordan uttrykk kan faktoriseres ved:\n",
    "\n",
    " * å trekke ut felles faktor\n",
    " * kvadratsetningene\n",
    " * fullstendig-kvadratmetoden\n",
    "\n",
    "Vi har også sett på hvordan vi kan løse andregradslikninger på formen $ax^2+bx+c=0$. Når vi løser denne likningen finner vi nullpunktene til andregradspolynomet $ax^2+bx+c$. Vi skal her se på hvordan vi kan bruke nullpunkt til å faktorisere generelle andregradsuttrykk uten å bruke fullstendig-kvadratmetoden, men først definerer vi begrepene andregradspolynom og nullpunkt.\n",
    "\n",
    "```{admonition} Andregradspolynom\n",
    "Et uttrykk som kan skrives på formen\n",
    "\n",
    "$P(x)=ax^2+bx+c$ der $a$, $b$, $c \\in \\mathbf{R}$ og $a\\neq 0$\n",
    "\n",
    "kalles et andregradspolynom.\n",
    "\n",
    "Ordet polynom består av ordene\n",
    "\n",
    " * poly - mange\n",
    " * nom - ledd\n",
    "\n",
    "og er altså et uttrykk som består av flere ledd.\n",
    "\n",
    "Ved å legge til ledd med $x^3$ vil vi få et tredjegradspolynom og så videre.\n",
    "```\n",
    "\n",
    "```{admonition} Nullpunkt\n",
    "Når vi løser en likning $P(x)=0$ finner vi nullpunktene til uttrykket $P(x)$. Nullpunktene er de $x$-verdiene som gjør at uttrykket blir lik null.\n",
    "\n",
    "Dersom $a$ er et nullpunkt for $P(x)$, så vil $P(a)=0$.\n",
    "```\n",
    "\n",
    "```{admonition} Eksempel: Andregradspolynom og nullpunkt\n",
    ":class: eksempel\n",
    "\n",
    "$P(x)=x^2+2x-8$ er et andregradspolynom. $x=2$ og $x=-4$ er nullpunkt til andregradspolynomet siden\n",
    "\n",
    "$P(2)=2^2+2\\cdot2-8=4+4-8=0$\n",
    "\n",
    "$P(-4)=(-4)^2+2\\cdot(-4)-8=16-8-8=0$\n",
    "```\n",
    "\n",
    "Kan vi tenke oss et faktorisert uttrykk som har de samme nullpunktene? Vi angriper problemet ved å ta en del av gangen.\n",
    "\n",
    "Det enkleste uttrykket som har $2$ som nullpunkt er $x-2$.\n",
    "\n",
    "Det enkleste uttrykket som har $-4$ som nullpunkt er $x+4$.\n",
    "\n",
    "Hvis vi husker produktsetningen fra likningsløsningen, så vil det enkleste uttrykket som har $2$ og $-4$ som nullpunkt være produktet av disse:\n",
    "\n",
    "$$(x-2)(x+4)$$\n",
    "\n",
    "Hvis vi multipliserer ut dette uttrykket ender vi opp med \n",
    "\n",
    "$$(x-2)(x+4)=x^2+4x-2x-2\\cdot 4 = x^2-2x-8$$\n",
    "\n",
    "Det er uttrykket vi så på i eksempelet over. Har vi nullpunktene til et uttrykk kan vi altså raskt faktorisere uttrykket. Vi uttrykker dette generelt.\n",
    "\n",
    "```{admonition} Nullpunktfaktorisering\n",
    "Dersom andregradspolynomet $P(x)=ax^2+bx+c$ har nullpunktene $x_1$ og $x_2$, så vil faktorisert form av $P(x)$ være\n",
    "\n",
    "$P(x)=ax^2+bx+c=a(x-x_1)(x-x_2)$\n",
    "\n",
    "Om $x_1=x_2$ (dobbelt nullpunkt) vil vi få $P(x)=(x-x_1)^2$\n",
    "\n",
    "Om $P(x)$ ikke har nullpunkt, så kan det ikke faktoriseres.\n",
    "\n",
    "Framgangsmåten kan lett generaliseres til polynom av høyere grad.\n",
    "```\n",
    "\n",
    "Forhåpentligvis gir resultatet mening, men det kan også bevises algebraisk:\n",
    "\n",
    "```{admonition} Bevis for nullpunktfaktorisering\n",
    ":class: dropdown\n",
    "\n",
    "Vi ser på et generelt andregradspolynom $P(x)=ax^2+bx+c$. Fra abc-formelen vet vi at løsningene er\n",
    "\n",
    "$x_1=\\frac{-b+\\sqrt{b^2-4ac}}{2a}$\n",
    "$x_2=\\frac{-b-\\sqrt{b^2-4ac}}{2a}$\n",
    "\n",
    "Vi setter disse løsningene inn i faktoriseringen. For oversikten sin skyld setter vi $\\sqrt{b^2-4ac}=d$ fram til slutten av beviset.\n",
    "\n",
    "$\\begin{align}\n",
    "P(x)&=ax^2+bx+c =a(x-x_1)(x-x_2) \\\\\n",
    "&=  a\\left(x-\\frac{-b+d}{2a}\\right)\\left(x-\\frac{-b-d}{2a}\\right) \\\\\n",
    "&= a\\left(x^2-\\frac{x(-b-d)}{2a}-\\frac{x(-b+d)}{2a}+\\frac{(-b+d)(-b-d)}{4a^2}\\right) \\\\\n",
    "&= ax^2 +\\frac{xb+xd+xb-xd}{2}+\\frac{b^2-d^2}{4a} \\\\\n",
    "&= ax^2+bx+\\frac{b^2-(b^2-4ac)}{4a} \\\\\n",
    "&= ax^2+bx+c\n",
    "\\end{align}\n",
    "$\n",
    "\n",
    "\n",
    "\n",
    "```\n",
    "\n",
    "Vi tar noen eksempler\n",
    "\n",
    "```{admonition} Eksempel: Nullpunktfaktorisering\n",
    ":class: eksempel\n",
    "Finner nullpunktene til uttrykkene på venstre side ved abc-formelen og setter opp faktoriseringen.\n",
    "\n",
    "$x^2-5x+6 = (x-3)(x-2)$ siden nullpunktene er $2$ og $3$.\n",
    "\n",
    "$x^2+7x+10=(x+2)(x+5)$ siden nullpunktene er $-2$ og $-5$.\n",
    "\n",
    "$2x^2-10x+12 = 2(x-3)(x-2)$ siden nullpunktene er $2$ og $3$. Legg merke til at vi må få med faktoren 2 som står foran andregradsleddet.\n",
    "\n",
    "Kontroller gjerne faktoriseringen ved å multiplisere ut parentesene på høyre side, eller ved å bruke fullstendigkvadratmetoden.\n",
    "```\n",
    "\n",
    "Forståelse av nullpunktfaktorisering kan også hjelpe oss til å finne funksjonsutrykket til en graf.\n",
    "\n",
    "`````{admonition} Eksempel: Finne funksjonsuttrykk fra graf\n",
    ":class: eksempel\n",
    "Vi skal finne funksjonsuttrykket til funksjonen i grafen under.\n",
    "```{figure} ./bilder/ukjentandregrad.png\n",
    "---\n",
    "scale: 50%\n",
    "---\n",
    "```\n",
    "Vi starter med å se at funksjonen er en andregradsfunksjon med nullpunkt $-2$ og $3$. Det betyr at funksjonsuttrykket må være på formen $P(x)=a(x+2)(x-3)$. For å bestemme $a$ må vi bruke et annet punkt på grafen. Vi kan velge hvilket punkt vi vil, men det er kanskje enklest å bruke $(0, -12)$. Det vil si at $P(0)=-12$.\n",
    "\n",
    "$P(0)=a(0+2)(0-3)=-6a=-12$\n",
    "\n",
    "Det gir at $a=2$ slik at $P(x)=2(x+2)(x-3)=2x^2-2x-12$\n",
    "\n",
    "`````\n",
    "\n",
    "## Tredjegradspolynom\n",
    "\n",
    "Vi kan også bruke nullpunktfaktorisering på uttrykk av høyere grad. I 1T vil vi stort sett begrense oss til tredjegradsuttrykk, men prinsippet gjelder også for høyere grads uttrykk.\n",
    "\n",
    "```{admonition} Nullpunktfaktorisering av tredjegradspolynom\n",
    "Et generelt tredjegradspolynom kan skrives på formen $P(x)=ax^3+bx^2+cx+d$. Det kan ha ett (trippelt), to (dobbelt + enkelt) eller tre ulike nullpunkt. Dersom nullpunktene er $x_1$, $x_2$ og $x_3$, så vil faktoriseringen av $P(x)$ være\n",
    "\n",
    "$\n",
    "P(x) = a(x-x_1)(x-x_2)(x-x_3)\n",
    "$\n",
    "```\n",
    "\n",
    "Vi tar noen eksempler.\n",
    "\n",
    "```{admonition} Eksempel: Faktorisering av tredjegradspolynom\n",
    ":class: eksempel\n",
    "\n",
    "$f(x)=x^3+4x^2-4x-16=(x+4)(x+2)(x-2)$ siden nullpunktene er -4, -2 og 2.\n",
    "\n",
    "$g(x)=-2x^3+8x^2-2x-12=-2(x+1)(x-2)(x-3)$ siden nullpunktene er -1, 2 og 3. I tillegg ser vi at koeffisienten foran $x^3$-leddet er -2.\n",
    "\n",
    "For å komme fram til nullpunktene over må vi løse tredjegradslikninger. I 1T lærer vi ikke å gjøre det generelt, men på neste side om polynomdivisjon vil vi lære en teknikk som kan brukes i noen tilfeller.\n",
    "```\n",
    "\n",
    "`````{admonition} Eksempel: Tredjegradspolynom fra graf\n",
    ":class: eksempel\n",
    "Vi skal finne funksjonsuttrykket til funksjonen i grafen under.\n",
    "\n",
    "```{figure} ./bilder/ukjenttredjegrad.png\n",
    "---\n",
    "scale: 50%\n",
    "---\n",
    "```\n",
    "Vi starter med å se at funksjonen er en tredjegradsfunksjon med dobbelt nullpunkt i $-1$ og enkelt nullpunkt i $2$. Det betyr at funksjonsuttrykket må være på formen $P(x)=a(x+1)^2(x-2)$. For å bestemme $a$ må vi bruke et annet punkt på grafen. Vi kan velge hvilket punkt vi vil, men det er kanskje enklest å bruke $(0, -3)$. Det vil si at $P(0)=-3$.\n",
    "\n",
    "$P(0)=a(0+1)^2(0-2)=-2a=-3$\n",
    "\n",
    "Det gir at $a=\\frac{3}{2}$ slik at $P(x)=\\frac{3}{2}(x+1)^2(x-2)=\\frac{3}{2}x^3-\\frac{9}{2}x-3$.\n",
    "\n",
    "`````\n",
    "\n"
   ]
  }
 ],
 "metadata": {
  "kernelspec": {
   "display_name": "Python37",
   "language": "python",
   "name": "python3"
  },
  "language_info": {
   "name": "python",
   "version": "3.7.15"
  },
  "orig_nbformat": 4,
  "vscode": {
   "interpreter": {
    "hash": "6fbbe1ff1dbaaf20226355198eb8fd50bda93b517708eea3a794f0f516b66309"
   }
  }
 },
 "nbformat": 4,
 "nbformat_minor": 2
}
